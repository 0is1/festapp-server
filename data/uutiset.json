[
    {
        "id": "35",
        "title": "Ruisrockin aikataulu ja ohjelma valmis!",
        "image": "files/artistit/ruisrock_huoratron_956.jpg",
        "teaser_text": "Ruisrockin aikataulun viimeisen paikan täyttää perjantaina esiintyvä Huoratron. ",
        "content": "<p>Kolmen viikon päästä, heinäkuun ensimmäisenä viikonloppuna 5.-7. päivä juhlittavan Ruisrock-festivaalin aikataulut on nyt julkaistu ja ohjelma on bändien osalta valmis. Aikataulu on nähtävissä Ruisrockin nettisivuilla osoitteessa: <a href=\"http://www.ruisrock.fi/ohjelma\">www.ruisrock.fi/ohjelma</a><br><br>Ruisrockin aikataulun viimeisen paikan täyttää perjantaina esiintyvä Huoratron. Teknoa ja 8-bittistä soundia yhdistelevä Aku Raski on jo pitkää toiminut konemusiikkikentällä ja kerännyt myös kansainvälistä suosiota keikoillaan ympäri maailmaa, muun muassa megatähti Skrillexin lämmittelijänä. Artistin debyyttialbumi ”Cryptocracy” ilmestyi viime vuonna maineikkaan Last Gang Recordsin kautta, jonka talliin lukeutuu artistin hengenheimolaisia, kuten Ruisrock-lauantaina esiintyvä Crystal Castles. Huoratron on raa’alla soundillaan ja tummalla estetiikkaan kerännyt myös runsaasti fanikuntaa konemusiikki-skenen ulkopuolelta.<br><br>Ruisrockissa tullaan näkemään kolmen päivän aikana yli 60 artistia viidellä lavalla. Festivaalien mittasuhteissa erikoispitkät puolentoista tunnin keikat tullaan näkemään Pet Shop Boysilta ja J. Karjalaiselta. Normaalia tunnin festarikeikkaa pidemmät 75-minuutin setit heittävät HIM, PMMP ja Ismo Alanko. Lähiaikoina tullaan vielä julkaisemaan festivaalin alueohjelma sekä ravintoloiden ruoka- ja juomakattaukset. <br><br>Ylen toimesta Ruisrock-tunnelmasta pääsee nauttimaan myös television ja radion ääressä. YleX ja X3M ovat koko viikonlopun paikalla tekemässä lähetystä ja TV2:lla on puolestaan luvassa suoria lähetyksiä, koosteita parhaista keikoista, artistihaastatteluja ja bäkkäri-tunnelmia Rantalavan tapahtumista. Suoraan festivaalilta televisiossa nähdään kesän ainoan keikkansa heittävä Kerkko Koskinen Kollektiivi. Festivaalin jälkeen heinäkuussa televisiosta nähdään mm. J. Karjalaisen, Editorsin, Cheekin ja CMX:n keikat. Lähes kaikki Rantalavan keikat ovat nähtävissä myös suorana Yle Areenassa.<br><br></p>\r\n",
        "time": "1371547800",
        "status": "show"
    },
    {
        "id": "33",
        "title": "Erykah Badu viimeistelee Ruisrock-sunnuntain ohjelman",
        "image": "files/news/ruisrock_erykahbadu_956.jpg",
        "teaser_text": "Kotimaisia kiinnityksiä ovat Roope Salminen ja Koirat sekä Turku Rock Academy -bändit Alice Airbuzz ja Harmi.",
        "content": "<p>Ensi kuun alussa 5.-7.7. juhlittavan Ruisrockin sunnuntaipäivän viimeinen kiinnitys on yhdysvaltalaistähti <b>Erykah Badu</b>. Kotimaisia kiinnityksiä ovat <b>Roope Salminen ja Koirat</b> sekä Turku Rock Academy -bändit <b>Alice Airbuzz</b> ja <b>Harmi</b>.<br><br>Erykah Badu on yksi neo soul -liikkeen alullepanijoista, uuden vuosituhannen Billie Holiday, jonka vaikutus on näkynyt laajalti. Artistin vuonna 1997 ilmestynyt ”Baduizm”-debyytti on genren merkkiteos ja arvostelumenestys, joka palkittiin kahdella Grammy-palkinnolla.<br><br>Suomessakin aikaisemmin muutaman ylistetyn konsertin tehnyt artisti on julkaissut kaikkiaan viisi studioalbumia, joista viimeisimmät ovat albumikaksikko ”New Amerykah Part One (4th World War)” (2008) ja ”New Amerykah Part Two (Return of the Ankh)” (2010). Elokuvanäyttelijänäkin kunnostautunut Badu tunnetaan ahkerasta yhteistyöstään muiden artistien kanssa sekä Soulquarians-kollektiivista, jossa vaikuttavat myös mm. Common, Mos Def ja Q-Tip. Artistin tuoreimpiin tekemisiin kuuluu yhteisbiisi ”Q.U.E.E.N.” Janelle Monaen kanssa.<br><br>Tämän kesän uutuutena festivaalialueelle nousee KOFFin stage dive -lava, jolla yleisö pääsee daivailemaan luvan kanssa. Bileistä lavalla vastaa kaikkina kolmena päivänä urakoiva cover-kokoonpano Roope Salminen ja Koirat, joka tulkitsee hip hop -helmiä meiltä ja maailmalta. Seitsenhenkisen ryhmän räiskyvä livemeininki on kerännyt hetkessä yhtyeelle suuren fanikunnan. Yleisö pääsee hyppimään esiintymislavan eteen pystytetylle jättipatjalle, jonka pintakuvitukseksi on painettu keikoilta tuttu yleisömeri.<br><br><b>Turku Rock Academy ja Ruisrock yhteistyöhön<br></b><br>Ruisrock on aloittanut yhteistyön Turun kaupungin Nuorten palveluiden Turku Rock Academy -hankkeen kanssa. Turku Rock Academyn ensimmäisen vuoden aikana kuusi yhtyettä ovat harjoitelleet ohjatusti, keikkailleet ahkerasti, oppineet klinikoilla, tehneet demoja ja osa jopa levyttänyt. Yhteistyön tuloksena kaksi yhtyeistä pääsee tänä kesänä soittamaan ensimmäiset Ruisrock-keikkansa.<br><br>Lauantaina lauteille nousee synth/indierock-yhtye Alice Airbuzz, joka on julkaissut Turku Rock Academyn alaisuudessa jo kaksi singleä. ”Lentokaloja”-ensisinglensä julkaissut Harmi puolestaan tanssittaa festarikansaa sunnuntaina raikkaalla suomipopilla J. Karjalaisen ja Pariisin Kevään hengessä.<br><br>”Turku Rock Academy tekee todella hienoa työtä Turun seudun aloittelevien bändien kanssa ja on mahtavaa nähdä miten bändejä ohjataan uran alkutaipaleella kunnianhimoisesti eteenpäin. Myös Ruisrockin lavoille halutaan uusia nuoria tulokkaita ja tarjoamme enemmän kuin mielellämme valituille bändeille mahdollisuuden saada kokemuksen myös isolla rockfestivaalilla esiintymisestä. Bänditoiminnan suola on ennen kaikkea keikkailu ja uskon että Ruisrockin jälkeen bändit ovat entistä valmiimpia kohti isompia ja isompia estradeja ympäri Suomen”, toteaa Ruisrockin promoottori Mikko Niemelä.<br></p><p>Katso kaikki varmistuneet artistis <a href=\"http://www.ruisrock.fi/artistit/\">Esiintyjät-sivultamme</a>. Lopullinen ohjelma ja aikataulut julkistetaan lähiaikoina.<br></p>",
        "time": "1371117600",
        "status": "show"
    },
    {
        "id": "32",
        "title": "Brittitähdet La Roux ja Charli XCX saapuvat Ruisrockiin",
        "image": "files/news/ruisrock_uutinen_laroux_charlixcx_956.jpg",
        "teaser_text": "Uudet kotimaiset: Nicole Willis & The Soul Investigators, Samae Koskisen Korvalääke ja Black Lizard. Levymusiikista vastaavat Heavyweight DJs ja Tavastian Lauantaidisko.",
        "content": "<p>5.-7. heinäkuuta Turun Ruissalossa juhlittavan Ruisrockin kansainvälinen kattaus saa vahvistusta kahdesta brittiläisestä huippunimestä. Lauantaina lavalle nousee synthpop-duo La Roux, joka voitti Grammy-palkinnon jo vuoden 2009 debyyttialbumillaan. Pitkään hiljaiseloa viettänyt Elly Jacksonin ja Ben Langmaidin muodostama yhtye on tänä vuonna tehnyt paluun yleisön eteen ja antanut jo esimakua odotetun kakkosalbuminsa soundeista. <br><br>Sunnuntaina villitsee parhaillaan kansainvälistä läpimurtoaan tekevä tanssipopin uusi tähti Charli XCX, joka julkaisi viime kuussa ylistäviä arvosteluja saaneen ”True Romance”-debyyttinsä. Vasta parikymppinen laulaja-lauluntekijä on jo ehtinyt kiertää Coldplayn, Santigoldin ja Justicen kanssa ja kerätä musiikkivideoillaan yli 250 miljoonaa katselua Youtubessa. Charli XCX on tuttu myös Ruisrockissa esiintyvän ruotsalaisduo Icona Popin hittisinkulta ”I Love It”.<br><br>Sunnuntaille on myös lisätty kansainväliseen suosioon - Barack Obaman soittolistaa myöden - jo debyyttialbumillaan noussut soul-kykyjen joukko Nicole Willis & The Soul Investigators. Ruissalossa yhtye esittelee tuoreen albuminsa ”Tortured Soul”. Samana päivänä nähdään tuoreella  ”Hyvä päivä” -sooloalbumillaan radiosoittolistat valloittanut laulaja-lauluntekijä Samae Koskinen uuden Korvalääke-yhtyeensä kanssa. Avajaispäivänä nähdään garagerockista protopunkiin ammentava Black Lizard, jonka viime kuussa ilmestyneen debyyttialbumin tuotantotiimissä on häärinyt tuttuja nimiä yhtyeistä The Brian Jonestown Massacre ja Spacemen 3. <br><br>Perinteisten keikkojen lisäksi Ruissalossa tullaan nauttimaan myös dj-vetoisista tansseista, kun Suomi-EDM:n kärkinimi HeavyWeight tuo DJ-settinsä Ruissalon rantabileisiin perjantaina ja jo vuosia huippusuosittu Tavastian Lauantaidisko saapuu visiitille Turkuun, tietenkin lauantaina. <br></p><p>Lisää esiintyjiä tullaan vielä julkaisemaan lähiaikoina. Katso varmistunut kattaus <a href=\"http://www.ruisrock.fi/artistit/\">Esiintyjät-sivultamme</a>.<br><br></p>\r\n",
        "time": "1369216800",
        "status": "show"
    },
    {
        "id": "31",
        "title": "Ruisrock järjestää ympäristötalkoot Ruissalossa",
        "image": "files/news/rr13_jattipalsami_956x448.jpg",
        "teaser_text": "Kaikki ovat tervetulleita kitkemään jättipalsamia 8. kesäkuuta",
        "content": "<p>Päätimme aloittaa ympäristöhommat Ruissalossa jo reippaasti ennen festaria, lauantaina 8. kesäkuuta.&nbsp; Ruisrockin aikaan alueen ympäristö otetaan huomioon monin tavoin ja joka vuosi enenevissä määrin (lue lisää <a href=\"http://www.ruisrock.fi/info/ymparisto/\">Ympäristö-sivultamme</a>). Saaren ainutlaatuinen ympäristö on meille tärkeä eikä Ruisrock olisi Ruisrock ilman sitä. Siksi haluamme jeesata.<br><br>Kysyimme siis Turun kaupungin Ympäristönsuojelu-yksiköstä, miten voimme auttaa. Vastaus oli jättipalsami. Vieraslaji vie elintilaa Ruissalon kukkaloistolta. Suomen kasvitieteellisiin puutarhoihin se saapui 1800-luvun lopulla Himalajan vuoristosta ja karkasi sittemmin luontoon. Jättipalsami voi kasvaa jopa kolmen metrin mittaiseksi ja yksi kasvi voi tuottaa 800 muuta. Jättipalsami pitää siis hävittää kitkemällä kasvit pois taimivaiheessa ennen siementen kehittymistä. Ruissalo kuuluu harvoihin alueisiin Suomen kapealla tammivyöhykkeellä, jonka lehtoja ei ole raivattu pelloiksi ja laidunmaiksi. <br><br>Ruisrockin toimiston väki lähtee paikalle kitkemään, mutta mitä enemmän paikalle saadaan kitkijäjengiä, sitä enemmän tehdään elintilaa paikallisille kasveille. Jotta osaamme varata paikalle tarpeeksi työvälineitä ja talkooruokaa sekä virvoketta, kaipaamme ilmoittautumisia oheisesta osoitteesta löytyvällä <a href=\"http://www.webropolsurveys.com/S/B55244B132A981AC.par\">lomakkeella</a>)Voit ilmoittaa samalla mukaan myös ystäväsi tai työkaverisi. Lisäohjeistusta osallistujat saavat sähköpostiin, mutta näin alkuun pari faktaa: <br><br>- Talkoot järjestetään 8.6. klo 11-17 ja paikan päällä ilmoittaudutaan liukuvalla aikataululla Villa Promenaden edessä. Kitkeä sopii sen sen aikaa kun jaksaa<br>- Hyvät työvaatteet ja kengät mukaan, kostealla kelillä kuumisaappaat. Paikan päältä saa työhanskat, muita välineitä ei kitkemiseen tarvita. <br>- Paikan päällä opastetaan kitkemisen saloihin. Tapahtuma on avoin koko perheelle, mutta kuitenkin lasten on hyvä olla sen ikäisiä, että ymmärtävät kitkeä oikeaa kasvia. <br><br>Olemme saaneet viettää jo 43 upeaa kesää rokaten Ruissalon upeissa puitteissa. Säilytetään alueen väriloisto myös tuleville vuosille. <br><br>Osallistu myös talkoiden <a href=\"http://https://www.facebook.com/events/617249001636948/617262388302276\">Facebook-tapahtumaan</a>.<br></p>\r\n",
        "time": "1369054800",
        "status": "show"
    },
    {
        "id": "29",
        "title": "Ruiskioski aukeaa Turun Kauppatorille lauantaina 18.5.",
        "image": "files/news/kiska-uutinen.jpg",
        "teaser_text": "Avajaispäivänä ensimmäisille jaossa yllätyskasseja ja  luvassa myös vanhojen Ruisrock-paitojen tuunauspaja",
        "content": "<p>Se on varma kesän merkki, kun Turun kauppatoria jo useana vuonna komistanut Ruiskioski avaa jälleen luukkunsa Yliopistonkadun ja Aurakadun kulmassa. Avajaisia vietetään lauantaina 18. toukokuuta, jolloin asiakkaita hemmotellaan. Sata ensimmäistä asiakasta saa kaupan päälle Ruisrockin yllätyskassin. Kaikkien avajaispäivänä lippunsa ostaneiden kesken arvotaan myös VIP-kortteja Turun Klubille loppuvuodelle 2013, Ruisrock-esiintyjien levyjä sekä muita Ruisrock-aiheisia palkintoja.<br><br>Avajaispäivänä kioskilla on mahdollista tulla tuunaamaan Ruisrockin vanhoja t-paitoja uuteen uskoon. Paitatuunauksia toteutetaan koko aukioloajan klo 10-18 niin kauan kuin paitoja riittää materiaaliksi. Kioskilta löytyvät kaikki tarpeet tuunaukseen, joten paikalle tarvitsee vain ottaa avoin mieli ja näppärät sormet! Paras tuunaus palkitaan Ruisrockin kolmen päivän VIP-passilla (arvo 399 euroa) ja muitakin palkintoja on tiedossa osallistuneille. Huonon sään sattuessa tuunauspaja järjestetään torin vieressä sijaitsevassa Vimmassa (Aurakatu 16).  Avajaispäivän tuunauspaja on on osa Turku Design Festivalia. <br><br>Ruiskioskista voit ostaa Ruisrock-lippusi ilman toimitusmaksuja. Kioski on avoinna 7. heinäkuuta saakka maanantaista perjantaihin klo 11-18 ja lauantaisin klo 10-15. Avajaislauantaina kioski on poikkeuksellisesti avoinna klo 10-18. Festariviikonloppuna kioski on auki perjantaina ja lauantaina klo 11-21 ja sunnuntaina klo 11-19. Kioskilta saa festarilippujen lisäksi vastauksia Ruisrock-aiheisiin kysymyksiin ja tärppejä, mitä Ruissalossa kannattaa festivaalin aikana tehdä. Ruiskioski löytyy myös <a href=\"https://www.facebook.com/pages/Ruisrock-kioski/121738881197284?fref=ts\">Facebookista</a>.<br></p>",
        "time": "1368795600",
        "status": "show"
    },
    {
        "id": "27",
        "title": "Ruotsin huiput Soilwork ja Håkan Hellström Ruisrockiin",
        "image": "files/news/ruisrock_hellstrom_soilwork_956.jpg",
        "teaser_text": "Kotimaista kattausta vahvistavat Amorphis, Anna Puu, French Films ja Ricky-Tick Big Band & Julkinen Sana",
        "content": "<p>Ruisrockin kattaus kasvaa kahdella länsinaapurin huippunimellä sekä kotimaan ajankohtaisilla artisteilla. <br><br>Ruotsin kovimpiin metalliakteihin lukeutuva <b>Soilwork </b>saapuu Ruissaloon tuoreen materiaalin kera. Yhtye julkaisi maaliskuussa uransa ensimmäisen tupla-albumin, ylistäviä arvioita keränneen yhdeksännen pitkäsoittonsa ”The Living Infiniten”. Laulaja Björn ”Speed” Stridin luotsaama yhtye tunnetaan melodisen, progressiivisen ja modernin metallin omalaatuisesta sekoituksesta, joka on saanut tunnustusta Skandinavian lisäksi ympäri maailman Aasiasta Yhdysvaltoihin.<br><br>Kaikilla aikaisemmilla albumeillaan kulta- ja platinakynnyksiä ylittänyt <b>Håkan Hellström</b> julkaisi viime kuussa seitsemännen studioalbuminsa ”Det kommer aldrig vara över för mig”. Ruotsissa ja Norjassa albumilistojen kärkisijoille noussutta levyä on jo ehditty kehua miehen parhaaksi. Artistin tavaramerkkejä ovat vahva tuntemus rockin, popin ja soulin historiasta sekä koskettavat lyriikat, joiden ansiosta Hellström onkin valloittanut yleisön useasta ikäryhmästä.  <br><br>Kaikki uudet kotimaiset julkistukset nähdään Ruisrock-lauantaina. Raskasta sarjaa täydentää juuri ”Circle”-uutukaisellaan Suomen albumilistan ykköseksi noussut <b>Amorphis</b>, joka nähdään Ruisrockissa yli kaksivuotisen maailmankiertueensa alkumetreillä. Kansainvälisesti arvostettu, yli 20-vuotisen uran tehnyt yhtye nousi samalla myös Brittien rock-albumilistan kärkikahinoihin sijalle 14. <br><br>Maailmaa valloittaa myös indie-yhtye <b>French Films</b>, joka palkittiin viime vuonna merkittävällä kansainvälisellä European Border Breakers Awards -palkinnolla. Ruissaloon yhtye saapuu huhtikuussa ilmestyneen ”White Orchid” -kakkosalbuminsa kanssa, joka julkaistaan pian myös Euroopassa ja Aasiassa.<br><br>Radiolistoja ”Säännöt rakkaudelle” -hitillään hallinnut <b>Anna Puu</b> saapuu Ruissaloon viime vuonna ilmestyneen, jo platinaa myyneen ”Antaudun”-albuminsa siivittämänä. Alkuvuonna Anna Puu kartutti myös Emma-pystiensä määrää Vuoden naissolisti -Emmalla.<br><br>Ruisrockiin saadaan myös poikkeuksellinen yhdistelmä räppiä ja vauhdikasta big band -jazzia, kun lavalle kipuaa tuore 20-henkinen kokoonpano <b>Ricky-Tick Big Band & Julkinen Sana</b>. Perjantaina ilmestyvän ”Burnaa”-debyytin takana ovat Dalideostakin tuttu kapellimestari Valtteri Laurell Pöyhönen sekä Suomen eturivin räppärit Paleface, Redrama ja Tommy Lindgren, joista jälkimmäisiä kuullaan nyt ensi kertaa suomeksi kokonaisen levyn verran.</p><p>Lisää julkistuksia on vielä luvassa, tsekkaa tämän hetkinen kattaus <a href=\"http://www.ruisrock.fi/artistit/\">Esiintyjät-sivultammme</a>.<br><br><br><br></p>",
        "time": "1367909880",
        "status": "show"
    },
    {
        "id": "26",
        "title": "Brittiläiset Biffy Clyro ja Dizzee Rascal kesällä Ruisrockiin",
        "image": "files/news/rr13_clyro_dizzee_956x448.jpg",
        "teaser_text": "Sunnuntaina stadionluokan rock-paahtoa tarjoaa skottitrio Biffy Clyro ja lauantaille on kiinnitetty kesällä uuden albuminsa julkaiseva grime-pioneeri Dizzee Rascal",
        "content": "<p>Ruisrock on saanut kattaukseensa kaksi brittisuosikkia, sunnuntaina 7.7. stadionluokan rock-paahtoa tarjoaa skottitrio Biffy Clyro ja lauantaille 6.7. on kiinnitetty drum & bassista, hip hopista ja dancehallista ammentavan grime-tyylin pioneeri Dizzee Rascal. <br><br>Biffy Clyro on varmasti alkuvuoden puhutuin rock-yhtye. Lähes 20 vuotta ahkerasti klubeja kiertänyt ja nimekkäitä tähtiä lämmitellyt yhtye kerää nyt työnsä hedelmää; bändi nappasi tammikuussa ilmestyneellä ”Opposites”-albumillaan ensimmäisen ykkössijansa Brittien albumilistalla. Yhtyeen kuudes albumi ylitti samalla alkaneen vuoden myyntiennätykset myyden enemmän kuin listan seuraavat neljä levyä yhteensä. Biffy Clyro on myös Suomessa suositumpi kuin koskaan nousten useiden kovien nimien ohi albumilistan kolmoseksi.<br><br>Yhtyeen helmikuinen loppuunmyyty konsertti Nosturissa osoitti, että Suomessa yhtyettä tuskin tullaan klubikokoisilla keikoilla enää näkemään. Yhtyeen vaihtoehtorock on myös kehittynyt vuosien varrella saaden mukaansa stadionrockin suureleisyyttä. Upeat arvostelut Suomen medioissa kerännyttä keikkaa seurasi myös esittäytyminen suomalaisille tv-katsojille Emma Gaalassa.<br><br>Ghanalaistaustainen lontoolaisräppäri Dizzee Rascal nousi maailmanlaajuiseen suosioon jo esikoisalbumillaan ”Boy In Da Corner”, joka sai myös arvostetun Mercury Prize -palkinnon. Sittemmin useasti palkittu artisti on tuonut tanssittavat grime- ja bassline-tyylit tutuksi listahiteillään myös suuremmalle yleisölle. Artistin menestynein albumi on viimeisin, vuonna 2009 ilmestynyt platinaa myynyt ”Tongue n' Cheek”-pitkäsoitto, joka sisälsi listaykkössinglet \"Dance wiv Me\", \"Bonkers\", \"Holiday\" ja \"Dirtee Disco\". <br><br>Rascal-lisänimen vauhdikkaan nuoruutensa vuoksi saanut Dylan Mills työstää parhaillaan ensi kesänä ilmestyvää, odotettua viidettä albumiaan, jolta saadaan esimakua jo keväällä. Dizzee Rascalin viimeisimpiin tekemisiin kuuluu vuoden alussa ilmestynyt, Brittien sinkkulistan kärkikymmenikköön noussut ”Bassline Junkie” sekä viime vuonna yhtenä Lontoon Olympialaisten virallisena kisabiisinäkin soinut ”Scream”.<br><br>Lisää julkistuksia on luvassa kevään aikana! Pysy kuulolla ja tsekkaa tämän hetkinen kattaus <a href=\"http://www.ruisrock.fi/artistit/\">Esiintyjät-sivultammme</a>.<br></p>\r\n",
        "time": "1364284800",
        "status": "show"
    },
    {
        "id": "24",
        "title": "Macklemore & Ryan Lewis sekä Gary Clark Jr. Ruisrock-sunnuntaihin",
        "image": "files/news/rr13_julkaisu_15032013_956x448.jpg",
        "teaser_text": "Kotimaista kattausta vahvistavat Cheek, Kotiteollisuus, Raappana, Eevil Stöö, Minä ja Ville Ahonen sekä Tiiu Helinä",
        "content": "<p>Ruisrock-sunnuntaille on julkistettu kaksi tämän hetken kuuminta yhdysvaltalaistähteä, Macklemore &amp; Ryan Lewis sekä Gary Clark Jr.<br><br>Jo pitkään musiikkia tehneet räppäri Macklemore ja tuottaja Ryan Lewis tekivät läpimurtonsa viime vuonna ilmestyneellä ”Thrift Shop”-hitillään, joka on noussut listakärkeen ympäri maailman ja pysytellyt Suomenkin virallisen singlelistan ykkösenä jo viisi viikkoa. Rap-genren perinteisiä kaavoja rikkova kaksikko nousi viime vuonna ilmestyneellä ”The Heist” -albumilla Yhdysvaltojen Billboard 200 -albumilistan kakkoseksi. <br><br>Billboard-listan kärkikahinoihin nousi myös kitarasankari Gary Clark Jr. viime vuonna ilmestyneellä ”Blak and Blu” -albumillaan. Jo 12-vuotiaana kitaransoiton aloittanut muusikko on esiintynyt jo lukuisten tähtien kanssa Rolling Stonesista Eric Claptoniin&nbsp; ja monet artistit ovat povanneet hänestä seuraavaa kitaramusiikin supertähteä. Parin viikon takainen loppuunmyyty Tavastian keikka osoittikin suomalaisyleisölle, että 29-vuotiaasta Clarkista on kasvanut monipuolinen mustan musiikin tulkki, jolle klubit alkavat käymään jo pieniksi.<br><br>Kotimaista rap-kattausta täydentävät kaksi genren tämän hetken suosituinta kotimaista nimeä, jotka samalla kuvastavat kentän monipuolisuutta. Lauantaina lavalle nousee Memphis-tyylisellä underground-rapillaan albumilistan ykkössijan yllättäen valloittanut Eevil Stöö, jonka tavaramerkkejä ovat äänenmuuntimella madallettu ääni ja kasvot peittävä hiihtopipo. Viime vuonna ”Fuck Vivaldi”-albuminsa julkaissut artisti saapuu Ruissaloon DJ Kridlokkin ja Koksukoon kanssa. Sunnuntaille on luvassa koko kansan suosioon Vain Elämää -ohjelmassa noussut Suomen suosituimpiin artisteihin lukeutuva Cheek. Viime vuonna platinaa myyneen ”Sokka irti” -albuminsa julkaisseen artistin kansansuosiosta kertoo hiljattain hetkessä loppuunmyydyt jäähallikonsertit. <br><br>Niin ikään sunnuntaina esiintyvä reggaeartisti Raappana julkaisee tulevana perjantaina kolmannen pitkäsoittonsa ”Tuuliajolla”, jonka ”Kauas pois” -ensisinkusta on muodostunut artistin uran isoin soolohitti. Raappanan taustalla Ruissalossa musisoi uudella albumillakin vaikuttava Sound Explosion Band. Sunnuntain raskaampaa antia edustava Kotiteollisuus keskittyy kevään ajan työstämään kolmattatoista albumiaan, jonka ilmestymistä päästään juhlimaan tuoreeltaan Ruisrockissa. Musiikin lisäksi yhtye keskittyy&nbsp; myös muihin nautintoihin, Koff Rock by Kotiteollisuus -olut saapuu kauppoihin ensi viikolla ja sitä on tietenkin saatavilla myös Ruisrockissa.<br><br>Lauantaille on kiinnitetty kolme vuotta sitten arvostelumenestykseksi sekä Emma-ehdokkaaksi nousseen debyyttilevynsä julkaissut Minä ja Ville Ahonen, jonka odotetun ”Mia”-kakkosalbumin levynjulkaisukiertue käynnistyi maaliskuussa upeasti loppuunmyydyltä Koko-teatterilta. Perjantaina lavalle nousee kriitikoiden ylistämä, viime vuoden kiinnostavimpiin tulokkaisiin ”Veli”-debyytillään noussut Tiiu Helinä, jonka satumaisessa äänimaisemassa elektronisuus yhdistyy folkiin ja popiin. Artistilisäyksiä on luvassa kevään mittaan, <a href=\"http://www.ruisrock.fi/artistit/\">katso varmistuneiden artistien päiväkohtainen ohjelma täältä</a>.<br><br><br></p><h4>Ruisrock jatkaa saavutettavuuden parantamista</h4><p></p><p>Ruisrockin viime vuonna aloittama saavuttavuusprojekti keräsi runsaasti positiivista palautetta. Viesti esteettömämmästä Ruisrockista tavoitti kohderyhmänsä ja festivaali otettiin hyvin vastaan sekä asiakkaiden että alan asiantuntijoiden puolelta.&nbsp; Viime vuonna projektin tukijana toimi opetus- ja kulttuuriministeriö ja yhteistyökumppaneina Turun Kynnys sekä Raha-automaattiyhdistys, joka jatkaa saavutettavuuden kehittämistä festivaalin kanssa tänä vuonna.<br><br>Uusina toimenpiteinä ensi kesäksi festivaalialueelle perustetaan saavutettavuusinfo, joka palvelee kävijöitä saavutettavuuteen liittyvissä asioissa. Infon yhteyteen rakennetaan yhdessä Kehitysvammaisten Tukiliitto ry:n Malike-toiminnan kanssa levähdyspiste, joka palvelee erityisapuvälineillä liikkuvia festivaalivieraita. Palautteen mukaisesti myös festivaalin katsomokorokkeita laajennetaan, valaistusta ja levähdyspaikkojen määrää lisätään ja festivaalialueella toimivien yleisavustajien määrää kasvatetaan entisestään.&nbsp;<a href=\"http://www.ruisrock.fi/info/saavutettavuus/\">Lisätietoja Ruisrockin saavutettavuudesta löydät täältä.</a><br><br><br>Yleisön pyynnöstä uutena lipputyyppinä myyntiin on tullut kahden päivän lippu perjantaille ja sunnuntaille. Ruisrock kaikki lipputyypit ovat myynnissä Tiketissä ja Lippupisteessä. Festivaalin kolmen päivän liput maksavat 120 euroa, kahden päivän liput 105 euroa ja yhden päivän liput 75 euroa sekä mahdolliset toimituskulut myyntipisteistä. Festivaalin VIP-liput ovat myynnissä ainoastaan Tiketissä.<br><br>Jokaisesta lipputyypistä on myös myynnissä Saaristomeri-tukilippu, jonka ostamalla asiakas voi lahjoittaa kolme euroa vesien suojelemiseen Saaristomeren Suojelurahastolle (Rahankeräyslupa nro 2020/2012/3159).<br></p>\r\n",
        "time": "1363593300",
        "status": "show"
    },
    {
        "id": "23",
        "title": "Pet Shop Boys tähdittää Ruisrock-sunnuntaita",
        "image": "files/artistit/ruisrock_petshopboys_956.jpg",
        "teaser_text": "Iso-Britannian musiikkihistorian menestynein duo, pop-ikoni Pet Shop Boys saapuu tanssittamaan väkeä Ruisrocin yhdeksi pääesiintyjäksi sunnuntaina 7. heinäkuuta.",
        "content": "<p>Iso-Britannian musiikkihistorian menestynein duo, pop-ikoni <b>Pet Shop Boys</b> saapuu tanssittamaan väkeä Ruisrockin yhdeksi pääesiintyjäksi Turun Ruissaloon 7. heinäkuuta. <br><br>Viime syksynä kehutun ”Elysium”-pitkäsoittonsa julkaissut synapopin uranuurtaja Pet Shop Boys on julkaissut kaikkiaan 11 studioalbumia ja kuutisenkymmentä sinkkua, joita on myyty maailmanlaajuisesti yli 100 miljoonaa kappaletta. Yhtye on saavuttanut Britanniassa yli kaksikymmentä Top-10-hittisingleä, kolme Brit Awardia ja kuusi Grammy-ehdokkuutta.<br><br><b>Neil Tennantin</b> ja<b> Chris Lowen</b> vuonna 1981 perustama yhtye teki kansainvälisen läpimurtonsa jo ensimmäisen albuminsa sinkulla ”West End Girls”, jonka inspiraationa toimi T.S.Eliotin kuuluisa runo Autio maa. Kaksikko onkin alusta asti erottautunut aikalaisestaan pop- ja disco-musiikista intellektuellilla ja avantgardistisella otteellaan.<br><br>Oman genrensä ykkösartisti on tehnyt paljon yhteistyötä monien muiden maailmatähtien ja tuottajien kanssa. Uusin albumi syntyi Los Angelesissa amerikkalaistuottaja Andrew Dawsonin kanssa, joka on kolminkertainen Grammy-palkittu töistään Kanye Westin levyillä. Pet Shop Boys on aina ollut edelläkävijä eri vuosikymmenten tanssivirtauksissa ja luonut elektronisella popillaan tietä myös monille uusille artisteille. Yhtyeen vaikutus on kuultavissa muun muassa Ruisrockissakin ensi kesänä esiintyvien synapopin uuden ajan nimien Hurtsin ja Sin Cos Tanin soundissa.<br><br>Yhtye on tunnettu teatraalisista ja surrealistisistakin live-esiintymisistään, joissa asusteilla, lavasteilla, valoilla ja videoilla on tärkeä merkitys. Viimeksi yhtye esiintyi Suomessa Helsingin jäähallissa vuonna 2009, jolloin show’n visuaalisuus oli myös ylistävien keikka-arvioiden keskiössä. Kaikkiaan Pet Shop Boys on konsertoinut Suomessa kolmesti, Ruisrockissa yhtye esiintyi vuonna 1997.<br><br>Ohjelmistoon on luvassa vielä runsaasti sekä ulkomaisia että kotimaisia lisäyksiä. Katso päiväkohtainen ohjelma <a href=\"http://www.ruisrock.fi/artistit/\">Esiintyjät-sivulta</a>.<br></p>\r\n",
        "time": "1361260740",
        "status": "show"
    },
    {
        "id": "22",
        "title": "Ruisrock-liput myyntiin lähes 30 artistikiinnityksen myötä",
        "image": "files/news/uutiskuva956x448.jpg",
        "teaser_text": "Uusia nimiä mm. Hurts (UK), Knife Party (AUS), The Sounds (SWE), Editors (UK), At the Gates (swe), Band of Horses (USA), Jessie Ware (UK), Graveyard (SWE), Michael Monroe, J. Karjalainen, Ismo Alanko ja Karri Koira",
        "content": "<p><b>5.-7. heinäkuuta Turun Ruissalossa</b> juhlittava 44. <b>Ruisrock-festivaali</b> julkistaa nyt 29 artistia ensi kesän ohjelmistoon. Samalla festivaalin kaikki lipputyypit ovat nyt myynnissä ja uudistetut nettisivut ovat auki.<br><br>Ulkomaisista nimistä perjantaita tähdittävät Suomessa hurmiollisen suosion saavuttanut, uuden albumin maaliskuussa julkaiseva brittiläinen synapopduo <b>Hurts </b>sekä valtaisaksi ilmiöksi maailmalla noussut Pendulum-yhtyeen nokkamiesten uusi projekti, australialainen elektrokaksikko <b>Knife Party</b>. Briteistä saapuvat myös kesäkuussa uuden albuminsa julkaiseva vaihtoehtorockin ykkösnimi <b>Editors </b>sekä viime vuonna debyyttialbuminsa julkaissut <b>Jessie Ware</b>, jota on ehditty jo ylistää klassisen popin uuden ajan avaajaksi. Yhdysvalloista puolestaan Turkuun saadaan Grammy-ehdokkaanakin komeillut seattlelainen indierock-suuruus <b>Band of Horses</b>, joka julkaisi neljännen albuminsa viime vuonna. Perjantain raskaammasta menosta vastaavat ruotsalaiset, melodisen death metalin kantaisä <b>At the Gates</b> sekä retrorockin ykkösnimi <b>Graveyard</b>. Sunnuntaille takuuvillit bileet järjestää Ruisrockin kaikkien aikojen suosituimpiin esiintyjiin lukeutuva ruotsalainen <b>The Sounds</b>, joka työstää juuri studiossa uutta materiaalia.<br><br>Pitkän linjan kestosuosikeista Ruisrockiin saapuvat pian uudet, odotetut albuminsa julkaisevat <b>J.Karjalainen</b>, <b>Ismo Alanko</b>, <b>CMX </b>sekä <b>Von Hertzen Brothers</b> ja viime vuonna kultaa myyneet albuminsa julkaisseet <b>Stam1na </b>ja <b>Samuli Putro</b>. Mukana on tietenkin myös Ruisrockin vakiokasvo <b>Michael Monroe</b>, joka heitti viime vuonna ikimuistoisen 50-vuotiskonserttinsa Ruissalossa. Voice of Finland –valmentajan lisäksi Ruisrockissa nähdään huippusuositussa Vain elämää –sarjassa jälleen uutta fanikuntaa kerännyt <b>Kaija Koo</b>. Harvinaisempi näky Ruissalossa on 15 vuotta sitten viimeisen albuminsa julkaissut <b>Xysma</b>, joka nousee lavalle ”Lotto”-albuminsa uudelleenjulkaisun siivittämänä.<br><br>Punkista pitävät huolen viimeistään Kovasikajuttu-dokumentillaan koko kansan suosioon noussut <b>Pertti Kurikan Nimipäivät</b>, viime vuoden ylistetty punkrock-tulokas <b>Pää Kii </b>sekä punk-piirien kuuma nimi <b>Kivesveto Go Go</b>. Hip hopin ystäviä hemmotellaan, kun viikonlopun rytmeistä vastaavat hiljattain uudet albuminsa julkaisseet <b>Karri Koira</b>, <b>Ruger Hauer</b>, <b>Jätkäjätkät</b>,<b> Teflon Brothers</b> sekä kimppa-albumia työstävät <b>Notkea Rotta</b> ja <b>SMC Lähiörotat</b> yhteiskeikalla. Popahtavaa rockia Ruisrockiin tuovat pian uuden albuminsa julkaiseva <b>Haloo Helsinki!</b> ja tuore vientitoivo, viime vuonna debytoinut <b>Satellite Stories</b>. Elektronisempaa menoa tarjoavat Jori Hulkkosen ja Juho Paalosmaan synapopduo <b>Sin Cos Tan</b> sekä kansainvälisestikin tunnustettu <b>Rico Tubbs</b> DJ-keikallaan.<br><br>Aikaisemmin Ruisrockin ohjelmistoon on kiinnitetty jo lauantain pääesiintyjä <b>HIM</b>, kanadalainen <b>Crystal Castles</b>, ruotsalainen <b>Icona Pop</b> sekä kotimaiset <b>PMMP</b>, <b>Disco Ensemble</b> ja kesän ainoan keikkan Ruisrockissa tekevä <b>Kerkko Koskinen Kollektiivi</b>. Ohjelmistoon on luvassa vielä runsaasti sekä ulkomaisia että kotimaisia lisäyksiä. <br><br>Ruisrock kaikki lipputyypit ovat nyt myynnissä Tiketissä ja Lippupisteessä. Festivaalin kolmen päivän liput maksavat 120 euroa, kahden päivän liput 105 euroa ja yhden päivän liput 75 euroa sekä mahdolliset toimituskulut myyntipisteistä. Festivaalin VIP-liput ovat myynnissä ainoastaan Tiketissä.Jokaisesta lipputyypistä on myös myynnissä Saaristomeri-tukilippu. Lue lisää <a href=\"http://www.ruisrock.fi/liput\">täältä</a>.<br></p>\r\n",
        "time": "1360059000",
        "status": "show"
    },
    {
        "id": "21",
        "title": "Ruisrock toivottaa mahtavaa joulua ja julkaisee lisää artisteja",
        "image": "files/news/uutiskuva2.jpg",
        "teaser_text": "Lauantain artistikattausta täydentävät Crystal Castles, Kerkko Koskinen Kollektiivi, Icona Pop, PMMP ja Disco Ensemble.\r\n",
        "content": "<p>Joulu tulikin nyt aikaisin. Julkaisemme nimittäin lisää artisteja Ruisrock-lauantaille!</p><p>Festivaalin ensimmäiset ulkomaiset kiinnitykset ovat kanadalainen Crystal Castles ja ruotsalainenIcona Pop, kotimaista kattausta kasvattavat Kerkko Koskinen Kollektiivi, PMMP ja DiscoEnsemble. Aikaisemmin lauantain pääesiintyjäksi on julkaistu uuden levyn ensi keväänäjulkaiseva HIM, joka esiintyy Suomessa ensi kesänä vain kahdesti. Festivaalin erikoishintaisetlauantain ja kolmen päivän liput ovat myynnissä Tiketissä joulukuun loppuun saakka.</p><p>Räjähtävistä keikoistaan tunnettu kanadalainen elektroduo Crystal Castles saapuu Ruissaloonmukanaan viime kuussa ilmestynyt, kriitikoiden ylistämä kolmas albumi. Vuonna 2004 perustettuEthan Kathin ja Alice Glassin muodostama kokoonpano valloitti kriitikoiden ja yleisön puolelleenheti vuoden 2008 debyyttialbumillaan, jonka mm. NME-lehti nosti sijalle 39. \"Top 100 GreatestAlbums of the Decade\" -listalleen. Yhtyeen omaleimainen tyyli yhdistelee kokeellista elektroa,housea, pop-elementtejä ja punkia sekä osaa olla samanaikaisesti vihaista, kaunista jatanssittavaa.</p><p>Ruotsalainen räväkkä popduo Icona Pop on tekemässä läpimurtoa viime kuussa ilmestyneellädebyyttialbumillaan: hittisinkku ”I Love It” on valloittanut listoja ympäri maailmaa ja parhaillaanyhtye kiertää Yhdysvalloissa Marina and the Diamondsin kanssa. Myös muotipiirit ovat joihastuneet tähän ruotsalaiskaksikkoon, joka tunnetaan vahvasta tyylistään sekä viehtymyksestäänmuotiin. Kaksikolla on myös yhteys Suomeen, Aino Jawon äiti ja Caroline Hjeltin isovanhemmatovat suomalaisia.</p><p>Kerkko Koskinen Kollektiivi -kokoonpanon eturivin muodostavat Koskisen itsensä lisäksihuippusolistit Vuokko Hovatta, Paula Vesala ja Manna. Megaprojekti nähtiin lavalla tänä vuonnavain muutamaan otteeseen, muun muassa loppuunmyydyssä Huvilateltassa, jolloin mukanaoli kuutisenkymmentä ihmistä jousisoittajista kuoroon. Suurta tuotantoa on luvassa myös Ruisrock-festivaalilla, joka tulee olemaan ainoa kokoonpanon kesän esiintymisistä.</p><p>Yllätyksellisistä keikoistaan tunnettu PMMP lukeutuu Ruisrockin viime vuosien suosituimpiinartisteihin. Jo platinarajan rikkoneen ”Rakkaudesta”-albuminsa viime kesänä julkaissutyhtye tavoittelee tänä vuonna Emma-palkintoja viidessä kategoriassa. Juuri menestyksekkäältäEuroopan-kiertueelta palannut Disco Ensemble puolestaan kisaa Vuoden rockalbumi -Emmastasyksyllä julkaistulla viidennellä albumillaan ”Warriors”. Albumin hittisingle “Second Soul” tuleeolemaan keskeisessä roolissa myös saksalaisen elokuvatähden Til Schweigerin elokuvassa“Kokowääh 2”, jonka ykkösosa oli yksi viime vuoden katsotuimpia elokuvia Saksassa.</p><p>Lisää Ruisrockin ohjelmistoa julkistetaan talven aikana.<br></p>",
        "time": "1355788800",
        "status": "show"
    },
    {
        "id": "20",
        "title": "HIM Ruisrock-lauantain pääesiintyjäksi",
        "image": "files/artistit/him_956x448.jpg",
        "teaser_text": "Uuden levyn julkaisevat love metallin lähettiläät heittävät kesällä Suomessa ainoastaan kaksi keikkaa.",
        "content": "<p>Suomen vanhin rockfestivaali Ruisrock juhlitaan ensi vuonna 5.-7. heinäkuuta TurunRuissalossa. 44. kerran järjestettävän festivaalin ensimmäinen kiinnitys on lauantain pääesiintyjä,Suomen kansainvälisesti menestyneimpiin yhtyeisiin lukeutuva HIM. Love metallin lähettiläätesiintyvät Ville Valon johdolla kesällä kotimaassaan ainoastaan kahdella keikalla, Ruisrockin lisäksiOulun Qstockissa.</p><p>Miljoonia albumeja myynyt ja ympäri maailmaa uskollisen fanikunnan kerännyt HIM on tänävuonna juhlistanut 20-vuotista uraansa ja päättänyt muutaman vuoden hiljaiselonsa. Kansanrakastaman yhtyeen paluuta lavoille on todella odotettu, mistä kertoo hetkessä loppuunmyytyHelldone-festivaali tämän vuoden lopulla. Viime kuussa ”XX – Two Decades of Love Metal” -juhlakokoelmansa julkaissut HIM äänittää parhaillaan kahdeksatta studioalbumiaan työnimellä”Tears on Tape”, jonka on määrä ilmestyä kevääseen mennessä.</p><p>Lisää artisteja julkistetaan talven aikana.<br></p>",
        "time": "1353369600",
        "status": "show"
    }
]